\section{Indledning}
Denne rapport er skrevet som en del af afleveringen "Obligatorsk Opgave 1" i faget "Operativsystemer og C" på ITU.
I afleveringen skulle der implementeres et simpelt shellprogram, som skulle lade brugerne skrive kommandoer, som eksekverer programmer.
Programmer skulle kunne eksekveres som enten baggrunds- eller forgrundsprocesser. Et program skulle kunne tage input fra, og give output til, specificerede filer. Derudover skulle programmet kunne tage flere kommandoer, hvor kommando n sendte sit output til kommando n+1, også kendt som piping. Vi fik udleveret kode som kunne stå for at parse strenge fra brugeren. Udfordringen har således hovedsageligt været at implementere piping og omdirigering af programmets in- og output. Det er implementeringen af disse dele, samt nogle mindre funktioner, som vi vil beskrive i denne rapport.
